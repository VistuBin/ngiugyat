魏故營州刺史懿侯高君之碑
魏故䮾驤㸹軍營州刾史髙使君懿矦𥓓銘
君諱貞 字羽真 勃海脩人也 其先盖帝炎𫞕之苗𠆘 昔在黃唐 是為四嶽 爰逯伯𭑅 𤓾命于虞舜 曰典朕□ □□□□ □曁吕尙佐周克殷 有大㓛扵天下 位為太𰏙 俾矦齊國 世世勿絶 表乎東海 其公族有髙子者 即其𫞕𱪽 自茲已䧏 冠冤継及 世濟其徳 不霣其名 祖 左光禄大夫 勃海敬公 純嘏𫝂鍾式誕
文昭皇太后 是為世宗武皇帝之外祖 𦒱 安東㸹軍 青州刾史 㽵公 有行有𥘇 克荷克構即
文昭皇太后之弟二兄也 君𱹅岐嶷之姿 挺珪璋之質 清暈𭛁扵載𠧗 秀悟□乎齠齒 黃中通理之名 卓尓不羣之目 固已殊異公族 見稱扵匠者 至扵孝以事親 則白華不能比其潔 友于兄弟 則常𣑵無以方其盛 敬讓著自閭閻信𮊫行扵𫼷黨 𠰥夫𬼌心塞𫞘 𱳷礪名教 伏膺文武 不肅而成 則綴軓扵前脩 同𩑬扵先逹者矣 雖𦂶襦紈袴 英華扵王 許 龍馬流車 陸𩀌扵隂 鄧 而不以冨貴驕人 必以謙虗業己 是故𭑅門識慕 蹇𡵯知歸 我徳如風 物應如響 弱冠以外傶令望 除秘書郎 傃驎閣而來儀 瞻石渠而式踐 扵是縦容挍文之職 飜飛鵷鷺之閒 容止𬼘而可觀 清風茲𱪽已穆 既而重𩀌載朗 東朝始䢖 杞梓備陳 瑤金必剖 僉求其可 帝曰 尓諧 𨕞太子洗馬 夙夜惟夤 媚茲儲后 仰𢾾四徳之羙 式𬌤三善之㓛 同禁聯坊 亡有出其右也 于時六宫□□ 百姓未繁 □□大𫼷 𠕀踰莘似 以君姉有神表㳤問 拜為皇后 君傶愈重 □□沖 竉日益 㩲日損 由是有少君 退讓之風 無□𫞘嬌奢之患 故𡎓𡎓之望 具瞻𠃔集 揁幹之期 匪朝伊暮 而不𦍒𢭃命 春秋廿有六 以延昌三年 𡻕次甲午 四月巳夘朔 廿六日乙巳 遘疾卒扵亰𰏙 二宫悲慟 九族悼傷 同位駿奔 遐迩必至
天子迺䛇有司曰 故太子洗馬高貞 噐業始茂 方加榮級 而秀穎未實奄彫夏彩 𫝆宅兆有期 冝蒙追𱀒 可特贈䮾驤㸹軍營州刾史 以旍傶㑺 其墓□𫝂湏 𢘻仰夲州營辨 臨葬又特給東園龍𨎪 加謚曰懿 𭂫我僚舊 爰及𫼷人 咸以君生而玉質 至羙也 㓜𠰥𦒳成 至慧也 孝友囙心 至行也 冨貴不驕 至謙也 君以𬼘終 亦以𬼘始 烏可癈而不録 使來者無聞𱪽 迺相與採石名山 樹𥓓墓道 其詞曰
厥緒皇□ □□□□ 堯咨四嶽 □□□望 惟髙惟國 世□龍光 自茲□𫞕 不霣其芳 扵鑠光禄 饗茲戩䅽 𡎓矣安東 𥾑嘏斯属 𢦙女𢦙妹 匪娀伊㒒 𱀒彼𫞃陽 光我𫼷族 山川䧏祉 餘慶不已 敬公之孫 㽵公之子 如琇如瑩 為山伊始 人知其進 莫見其止 古人有言 膏鿄難正 扵乎我君 終和且令 牧已謙謙 與物無竸 孝友因心 䏻久䏻敬 爰始來儀 濯纓鱗沿 翽羽儲𢩁 其容晈晈 方摶九𲉱 載飛載矯 天道如何 是□是夭 生榮死哀 禮有加數 曷用竉終 英英裄輅 其人雖往 其風可慕 玄石一刊 清徽永鑄
大代正光四年 歲次癸夘 □管黃鐘 六月□□□□□□□ 