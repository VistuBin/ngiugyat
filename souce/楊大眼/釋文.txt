邑子像
邑主仇池楊大眼為孝文皇帝造像記
夫靈光弗曜大千懐永夜之悲明𮜀不遘葉生唅靡道之懴
是以如來應群縁以顯迹爰暨下代迹像遂著降及後王茲
㓛厥㑅輔國㸹軍𰥑閤㸹軍□□□□鿄州大中正安戎縣
開國子仇池楊大眼誕𠄘龍曜之資遠踵應符之㣧禀英竒
扵弱年挺超群扵始𠖌其行也垂仁聲扵未聞揮光也摧百
万扵一掌震英𭄫則九宇咸駭存侍納則朝野必附𩇕王衢
扵三紛掃雲鯨扵天路南穢既澄震旅歸闕軍次□行路逕
石窟覽先　皇之眀𮜀覩盛聖之𪋘迹曯目□宵泫然𣴑感
遂為孝文　皇帝造石像一區凡及衆形𠬦不備列刊石記
㓛示之云尒　武 