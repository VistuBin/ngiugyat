# 橛碑體始末

魏碑書風，不可勝數：《张玄》溫婉精緻；《石門》磅礴飛逸；《張猛龍》雄健細膩；《蘇孝慈》工整端莊。自清洎今，又有碑派魏碑古樸蒼茫、藝術魏字整齊美觀。

現今魏碑字庫，有所悲，亦有所喜。可悲我人所用字，多是<u>韓飛青</u>作品的一摹、再摹：摹摹無休，風格不懌雷同。可喜<u>周</u>、<u>蔡</u>二人復現新魏初貌，作《周華金新魏》；臺灣華康依龍門各碑著《龍門石碑體》；香港諸邑子又依往紀港城所錄<u>區</u>、<u>卓</u>之碑派書法招牌字造《爆北魏體》《香港北魏真書》；日本欣喜堂依《牛橛》筆形試爲《漢書二十四史·造像》。

然既有字庫，克得魏韻而孜矻琢磨者幾鮮。華康、欣喜，亟斫樑礎、如陷桎梏；《爆》體、《真書》，流蒙清書、尚闕魏意；復有倉耳《俊冬》、有字《龍藏》，雖譎奇陡生，惟切磋欠懿。至於新魏諸體，楷意糾絞，罔需餘論。

於是君子振言，將有以出？

龍門石窟諸品，《牛橛》《始平公》《楊大眼》《孫秋生》《薛法紹》至爲盛名。勃然如金鏑之將刺，恢然似朔風之既踰。及論《牛橛》，「凌厲果斷、爽朗峻拔，神態寬曠而意境高古」。我見《牛橛》，如見玄虯游藪、潛蛟騰淵，恍惚若脫佛界。

是以雙鉤摹下，造爲字庫；併採神邇諸品，以爲體助；深習斗僞，內諸於全。雖日月不得畢備，而懷中亦無攸愧。

魏碑之精甚矣！若非觀覽別字、摩味意韻，則不得也。君子欲相佐者，其寧具知與？不秉而剿、不謀而動，其非小人乎？

栁谿山人屯㇆

![](https://tva1.sinaimg.cn/large/ee229deegy1h5qv7qzjbmj20zk1r74qr.jpg)
